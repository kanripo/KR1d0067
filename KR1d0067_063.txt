# -*- mode: mandoku-view -*-
#+TITLE: 日講禮記解義
#+DATE: 2015-09-23 09:38:27
#+PROPERTY: JUAN 63
<pb:KR1d0067_WYG_063-1a>¶
　欽定四庫全書¶
日講禮記解義卷六十三¶
　鄉飲酒義¶
　　鄉飲酒者謂鄉人以時㑹聚飲酒也孔氏疏謂此萹¶
　　有四事一則三年賔興賢能二則鄉大夫飲國中賢¶
　　者三則州長習射飲酒四則黨正蜡祭飲酒鄉則三¶
　　年一飲州則一年再飲黨則一年一飲此鄉飲酒之¶
　　義說儀禮諸侯之鄉大夫三年賔賢能之禮¶
<pb:KR1d0067_WYG_063-1b>¶
　鄉飲酒之義主人拜迎賔於庠門之外入三揖而后至¶
　階三譲而后升所以𦤺尊譲也盥洗揚觶所以𦤺絜也¶
　拜至拜洗拜受拜送拜既所以𦤺敬也尊譲絜敬也者¶
　君子之所以相接也君子尊譲則不争絜敬則不慢不¶
　慢不争則逺於鬭辨矣不鬭辨則無暴亂之禍矣斯君¶
　子之所以免於人禍也¶
　　此言自迎賔以至卒爵之義也庠學名鄉曰庠州黨¶
　　曰序觶爵也既盡也鄉飲酒之為義方賔之未入主¶
<pb:KR1d0067_WYG_063-2a>¶
　人拜迎賔於庠門之外既入賔主三揖而后至於階¶
　三譲而后升於堂所以𦤺其尊與譲也主人將獻賔¶
　以水盥手而洗爵揚觶所以𦤺其絜也賔至升堂主¶
　人於阼階拜至主人洗爵賔於西階拜洗主人獻爵¶
　賔於西階拜受主於阼階拜送賔既卒爵而又拜既¶
　所以𦤺其敬也尊譲絜敬也者乃君子所以相接也¶
　盖人之禍常生於争與慢之心惟君子尊譲則相從¶
　以義而不争絜敬則相推以誠而不慢不慢不争則¶
<pb:KR1d0067_WYG_063-2b>¶
　禮行而成俗不至求勝以力取給以言而逺於鬭辨¶
　矣不鬭辨則各安其分而無暴亂之禍矣斯君子所¶
　以免於人禍之道也案主人孔疏謂是鄉大夫故迎¶
　賔於庠門外若州射黨祭則州長黨正為主迎賔於¶
　序門外矣三揖者將進揖一也當陳揖二也當碑揖¶
　三也¶
故聖人制之以道鄉人士君子尊於房户之閒賔主共¶
之也尊有𤣥酒貴其質也羞出自東房主人共之也洗¶
<pb:KR1d0067_WYG_063-3a>¶
當東榮主人之所以自絜而以事賔也¶
　此言主人事賔之義也鄉人鄉大夫也士州長黨正¶
　也君子謂卿大夫士也或曰鄉人之秀者為士有徳¶
　有位者為君子尊酒尊也洗噐名盛盥洗水者榮屋¶
　翼也故聖人制為鄉飲酒之禮非徒尚繁文而必以¶
　其道凡鄉人士君子之飲酒設尊於東房以西室户¶
　以東而居賔主之中者示此酒雖主人所設而賔亦¶
　以之酢主人彼此共之也北靣設尊元酒在尊之西¶
<pb:KR1d0067_WYG_063-3b>¶
　者以地道尚右貴其質素也羞之出自東房者以主¶
　位在東示為賔而供之也設洗於庭而當屋之東翼¶
　者亦以主位在東示主人之所以自𦤺其絜而以事¶
　賔也鄭注云卿大夫士飲國中賢者亦用此禮也孔¶
　疏云鄉大夫等唯有東房案聘禮記卿館於大夫大¶
　夫館於士而聘禮君使臣還玉於館賔退負右房則¶
　大夫士亦有右房不唯有東房也鄉飲酒禮賔席牖¶
　前南靣三賔席在賔西皆南靣賔已在西北三賔又¶
<pb:KR1d0067_WYG_063-4a>¶
　在賔西明是有右房也¶
賔主象天地也介僎象隂陽也三賔象三光也譲之三¶
也象月之三日而成魄也四面之坐象四時也¶
　此言賔主介僎取法之義也介輔賔者僎輔主人者¶
　三光盖星之大者有三先儒謂三大辰心為大辰伐¶
　為大辰北辰為大辰理或然也賔以𦤺其尊主以𦤺¶
　其養所以象天地也介以輔賔僎以輔主所以象隂¶
　陽也三賔為衆賔之長所以象三光也主之譲賔而¶
<pb:KR1d0067_WYG_063-4b>¶
　至三也所以象月之望後三日因明之相譲而成魄¶
　也賔主介僎為四面之坐所以象四時也陸氏佃曰¶
　成魄謂望後三日月以生明為進生魄為退退譲之¶
　事也鄭注古文禮僎皆作遵案儀禮賔若有遵者席¶
　於賔東一人舉觶乃入賔介皆降揖譲升是遵乃賔¶
　之尊非主之輔注誤¶
天地嚴凝之氣始於西南而盛於西北此天地之尊嚴¶
氣也此天地之義氣也天地温厚之氣始於東北而盛¶
<pb:KR1d0067_WYG_063-5a>¶
於東南此天地之盛徳氣也此天地之仁氣也主人者¶
尊賔故坐賔於西北而坐介於西南以輔賔賔者接人¶
以義者也故坐於西北主人者接人以仁以徳厚者也¶
故坐於東南而坐僎於東北以輔主人也仁義接賔主¶
有事俎豆有数曰聖聖立而將之以敬曰禮禮以體長¶
幼曰徳徳也者得於身也故曰古之學術道者將以得¶
身也是故聖人務焉¶
　此申言坐次象四時之義也聖通明也坐之所以象¶
<pb:KR1d0067_WYG_063-5b>¶
　四時者以在天為四時而在地則為四方也天地嚴¶
　凝之氣始於西南而盛於西北於時為秋冬此天地¶
　之尊嚴氣也尊嚴所以為義此天地之義氣也天地¶
　温厚之氣始於東北而盛於東南於時為春夏此天¶
　地之盛徳氣也盛徳所以為仁此天地之仁氣也惟¶
　主人者尊賔故坐賔於西北而坐介於西南以輔賔¶
　盖以賔者三揖而進一辭而退接人以義者也故坐¶
　於西北主人者飲之以酒食之以羞接人以仁以徳¶
<pb:KR1d0067_WYG_063-6a>¶
　為厚者也故坐於東南而坐僎於東北以輔主人也¶
　夫仁義相接如此是賔主各有其事爼豆又各有其¶
　数而於禮義所在通貫顯明曰聖聖既立制而將之¶
　以敬曰禮禮行而體乎長幼曰徳徳也者得於身也¶
　故曰古之學術道者雖不能先得乎人心之所同然¶
　亦將以得於身也是故聖人必務而行焉張子曰坐¶
　有四位者禮主於尊賢而已若賔主正對則兼於敬¶
　主故賔主不相對坐以見尊賢之義雖四時之坐皆¶
<pb:KR1d0067_WYG_063-6b>¶
　有義其實欲明其尊賢也案設席之次賔席牖前南¶
　面主席阼階上西面介在西階上東面僎在主人北¶
　亦西面若衆賔則在賔西有遵則在賔東皆南面張¶
　子所謂賔主不相對坐也後世賔東南面主西北面¶
　側席相向非是¶
祭薦祭酒敬禮也嚌肺嘗禮也啐酒成禮也於席末言¶
是席之正非専為飲食也為行禮也此所以貴禮而賤¶
財也卒觶𦤺實於西階上言是席之上非専為飲食也¶
<pb:KR1d0067_WYG_063-7a>¶
此先禮而後財之義也先禮而後財則民作敬譲而不¶
争矣¶
　此言升席降席之義也嚌嚌於齒也啐飲酒入口也¶
　席末席西頭也致實盡酒也酒為觶中之實主人獻¶
　賔賔即席祭所薦脯醢又祭酒者敬主之禮也嚌俎¶
　上之肺者嘗主之禮也啐觶中之酒者成主之禮也¶
　而於席之末盖言是席之正非専以為飲食也為行¶
　禮也祭酒與嚌肺以表敬而在席中啐酒以入口而¶
<pb:KR1d0067_WYG_063-7b>¶
　在席末此所以明其貴禮而賤財也卒觶則盡其實¶
　矣而必逺在西階之上者盖言是席之上非専以為¶
　飲食也祭與嚌皆在席中啐猶在席末盡酒則獨在¶
　西階此先禮而後財之義也先禮而後財則民咸與¶
　於敬譲而不争矣案儀禮嚌肺先祭酒後此稍異者¶
　取便文也周禮重肺祭必先肺嚌肺則徧嘗可知¶
鄉飲酒之禮六十者坐五十者立侍以聼政役所以明¶
尊長也六十者三豆七十者四豆八十者五豆九十者¶
<pb:KR1d0067_WYG_063-8a>¶
六豆所以明養老也民知尊長養老而后乃能入孝弟¶
民入孝弟出尊長養老而后成教成教而后國可安也¶
君子之所謂孝者非家至而日見之也合之鄉射教之¶
鄉飲酒之禮而孝弟之行立矣¶
　此言坐立豆数之義也孝者之孝當作教鄉飲酒之¶
　禮六十者則坐於堂上五十者則立侍於堂下以聼¶
　政令役使之事所以明其尊乎長也六十者則三豆¶
　七十者則四豆八十者則五豆九十者則六豆所以¶
<pb:KR1d0067_WYG_063-8b>¶
　眀其養乎老也民知尊長養老而后乃能入而孝於¶
　親弟於長民皆入而孝弟出而尊長養老而后教以¶
　成教成則人人親其親長其長而后國可安也夫君¶
　子之所謂教者初非家至而日見之也唯合聚之於¶
　鄉射教之以鄉飲酒之禮而孝弟之行於以成立矣¶
　案此於儀禮無見鄭注謂是黨正國索鬼神而祭祀¶
　以禮屬民而飲酒於序以正齒位之禮其鄉射則是¶
　州長春秋以禮㑹民而射於州序之禮謂之鄉者州¶
<pb:KR1d0067_WYG_063-9a>¶
　黨鄉之屬也又孔疏言五十者二豆正豆也此六十¶
　者三豆至九十者六豆加豆也¶
孔子曰吾觀於鄉而知王道之易易也主人親速賔及¶
介而衆賔自從之至於門外主人拜賔及介而衆賔自¶
入貴賤之義别矣三揖至於階三譲以賔升拜至獻酬¶
辭譲之節繁及介省矣至於衆賔升受坐祭立飲不酢¶
而降隆殺之義辨矣¶
　此言賔介異禮之義也鄉鄉飲酒也速謂即家召之¶
<pb:KR1d0067_WYG_063-9b>¶
　主酌賔為獻賔答主為酢主人答賔為酬小減曰省¶
　孔子嘗曰吾觀於鄉飲酒之禮而知王道之行易易¶
　也方主人親身速賔及介而衆賔則自從之逮至於¶
　門外主人拜賔及介而衆賔則又自入是賔介為貴¶
　衆賔為賤而義以别矣賔三揖至於階主人三譲以¶
　賔升拜至之後獻酬辭譲之節於賔為繁及介則省¶
　酬矣然猶坐飲至於衆賔升而受爵坐祭而立飲不¶
　酢主人而即降是賔從隆介與衆賔從殺而義以辨¶
<pb:KR1d0067_WYG_063-10a>¶
　矣鄭注云易易謂教化之夲尊賢尚齒而已辨猶别¶
　也尊者禮隆卑者禮殺¶
工入升歌三終主人獻之笙入三終主人獻之閒歌三¶
終合樂三終工告樂備遂出一人揚觶乃立司正焉知¶
其能和樂而不流也¶
　此言禮以節樂之義也閒代也謂更代而作也一人¶
　主人之吏也鄉飲之禮非樂不和工入而升堂以歌¶
　至三終主人酌以獻工吹笙者入於堂下至三終主¶
<pb:KR1d0067_WYG_063-10b>¶
　人酌以獻笙人次則閒歌三終又次則合樂三終工¶
　乃以樂備告樂正樂正以告於賔而遂出於時主人¶
　之吏一人舉觶將以旅酬主人乃更立司正以監之¶
　是知其能和樂而不至於流也盖樂之作始乎分卒¶
　乎合閒歌則介乎由分而合之間升歌三終謂鼔瑟¶
　之工於堂上歌鹿鳴四牡皇皇者華三萹也笙入三¶
　終謂吹笙之工於堂下奏南陔白華華黍三萹也閒¶
　歌三終謂堂上鼔瑟歌魚麗堂下笙由庚歌南有嘉¶
<pb:KR1d0067_WYG_063-11a>¶
　魚笙崇丘歌南山有臺笙由儀也合樂三終謂歌笙¶
　並作歌關雎以鵲巢合之歌葛覃以采蘩合之歌卷¶
　耳以采蘋合之也孔疏云爾案燕禮合樂遂歌鄉樂¶
　周南關雎葛覃卷耳召南鵲巢采蘩采蘋是六詩皆¶
　歌也合樂三終乃堂上下歌瑟及笙並作笙詩自小¶
　雅六詩而外不知合樂時吹笙又是何詩况笙詩有¶
　聲無辭鵲巢三篇則有辭矣孔疏謂笙吹召南三詩¶
　未詳所㩀疑笙管之詩若琴操然有有辭者亦有無¶
<pb:KR1d0067_WYG_063-11b>¶
　辭者非可執一以例也¶
賔酬主人主人酬介介酬衆賔少長以齒終於沃洗者¶
焉知其能弟長而無遺矣¶
　此言旅酬逮賤之義也沃洗者洗爵之人也始入之¶
　時主人酬賔至此則賔又酬主人獻介之後介酬主¶
　人至此則主人又酬介坐祭立飲之後衆賔不酢而¶
　降至此則介又酬衆賔其必以少長為齒自上而下¶
　直終於以水沃盥洗爵者焉是知其能弟以事長而¶
<pb:KR1d0067_WYG_063-12a>¶
　無所遺棄矣孔疏主人酬介介酬衆賔雖㩀旅酬之¶
　時少長以齒終於沃洗因遂連言無算爵見無不周¶
　徧鄉飲酒記主人之賛者西面北上不與無算爵然¶
　後與是也朱子曰弟長而無遺弟悌也敬順之意言¶
　能使少者皆承順以事長也而無所遺棄也¶
降說屨升坐脩爵無数飲酒之節朝不廢朝莫不廢夕¶
賔出主人拜送節文終遂焉知其能安燕而不亂也¶
　此言飲無缺禮之義也脩舉也前此皆立而行禮至¶
<pb:KR1d0067_WYG_063-12b>¶
　徹俎後乃降階說屨升堂而坐燕舉爵無数然飲酒¶
　仍自有節既朝乃飲先夕則罷朝不廢朝之聼政夕¶
　不廢夕之脩令賔出主人拜送於禮之品節文章終¶
　竟申遂而無所缺焉是知其能安於燕樂而不至於¶
　亂也孔疏云脩爵無数謂無算爵也此是鄉飲酒禮¶
　若黨正飲酒一國若狂無不醉也¶
貴賤眀隆殺辨和樂而不流弟長而無遺安燕而不亂¶
此五行者足以正身安國矣彼國安而天下安故曰吾¶
<pb:KR1d0067_WYG_063-13a>¶
觀於鄉而知王道之易易也¶
　此縂結上意也夫既貴賤眀隆殺辨和樂而不流弟¶
　長而無遺安燕而不亂如此則此五行者本之以脩¶
　己治人為足以正身安國矣彼國安而天下舉安故¶
　曰吾觀於鄉飲酒之禮而知王道之行易易也案天¶
　下者鄉之積而治天下者身之推鄉飲酒之禮即王¶
　道也禮正則身正身正則國與天下皆正而無不安¶
　是即王道之成也故曰能以禮譲為國乎何有¶
<pb:KR1d0067_WYG_063-13b>¶
鄉飲酒之義立賔以象天立主以象地設介僎以象日¶
月立三賔以象三光古之制禮也經之以天地紀之以¶
日月參之以三光政教之本也¶
　此申言立賔主介僎之義也鄉飲酒之義必立賔以¶
　象天立主以象地設介僎以象日月立三賔以象三¶
　光者盖政教之立必有經有紀有參然後可行故古¶
　之制為此禮也先經之以天地次紀之以日月又次¶
　參之以三光則人備而禮行所以為政教之本也案¶
<pb:KR1d0067_WYG_063-14a>¶
　隂陽以氣言日月以體言僎在東北象日始出介在¶
　西南象月生明也¶
亨狗於東方祖陽氣之𤼵於東方也洗之在阼其水在¶
洗東祖天地之左海也尊有𤣥酒教民不忘本也¶
　此申言薦羞洗酌之義也祖猶法也洗盥噐也左海¶
　㩀東海而言亨狗以養賔必於東方者法陽氣之𤼵¶
　於東方以養萬物也洗之設在於阼其水之設又在¶
　洗之東者法天地之左海為水之所歸也尊之設必¶
<pb:KR1d0067_WYG_063-14b>¶
　有元酒者教民不忘其本而思禮所由起也¶
賔必南鄉東方者春春之為言蠢也産萬物者聖也南¶
方者夏夏之為言假也養之長之假之仁也西方者秋¶
秋之為言愁也愁之以時察守義者也北方者冬冬之¶
為言中也中者藏也是以天子之立也左聖鄉仁右義¶
偝藏也¶
　此申言賔位所嚮之義也蠢者物生動之貌假大也¶
　愁揫通歛縮之貌察猶察察嚴肅之意賔必坐於西¶
<pb:KR1d0067_WYG_063-15a>¶
　北而南向者何也東方者春春之為言萬物蠢動之¶
　象也天地之大徳曰生故産萬物者於徳為聖也南¶
　方者夏夏之為言萬物假大之象也物生矣又養之¶
　長之以至於大於徳為仁也西方者秋秋之為言萬¶
　物歛縮之象也歛縮之以秋時嚴肅於徳為守義者¶
　也北方者冬冬之為言乃物蓄於中也物蓄於中者¶
　徳藏於内也是以天子之立也東左取其聖南嚮取¶
　其仁西右取其義北後取其藏也案前以坐賔於西¶
<pb:KR1d0067_WYG_063-15b>¶
　北為義此又以南嚮為仁是另取一意¶
介必東鄉介賔主也主人必居東方東方者春春之為¶
言蠢也産萬物者也主人者造之産萬物者也月者三¶
日則成魄三月則成時是以禮有三譲建國必立三卿¶
三賔者政教之本禮之大参也¶
　此申言介與主人位之所嚮及三譲三賔之義也介¶
　必坐於西南而東鄉者以介乎主賔之閒也主人之¶
　位必居東方以東方者春春之為言蠢動也能産萬¶
<pb:KR1d0067_WYG_063-16a>¶
　物者也主人造飲食以養賔有産萬物之象也月以¶
　三日而成魄積三月而成時是以禮有三譲也禮之¶
　經紀惟有参焉者而後行建國必立三卿以輔行其¶
　政教三賔即政教之本而禮之大参也案此萹釋義¶
　不無傅㑹意者漢人之説與¶
射義¶
　射義者記天子諸侯之大射燕射卿大夫士之鄉射¶
　儀禮有大射鄉射諸禮而此釋其義易大傳曰弦木¶
<pb:KR1d0067_WYG_063-16b>¶
　為弧剡木為矢弧矢之利以威天下盖取諸睽虞書¶
　云侯以明之盖射以觀徳有事則用之於戰勝無事¶
　則用之於禮義自天子以至庶人皆不可以不習而¶
　禮行乎其閒矣¶
古者諸侯之射也必先行燕禮卿大夫士之射也必先¶
行鄉飲酒之禮故燕禮者所以明君臣之義也鄉飲酒¶
之禮者所以明長幼之序也¶
　此言先射而燕飲之義也古者諸侯之有大射選羣¶
<pb:KR1d0067_WYG_063-17a>¶
　臣以與祭也則必先行燕禮卿大夫士之有鄉射㑹¶
　民而習禮樂也則必先行鄉飲酒之禮故燕禮者臣¶
　於堂下再拜稽首示竭力以𦤺敬升成拜而君答拜¶
　示施恵以為報所以明君臣之義也鄉飲酒之禮者¶
　長者在上而豆数多少者在下而豆数少所以明長¶
　幼之序也孔疏云儀禮大射在未旅前具牲狗及設¶
　折俎行一獻此等皆燕法故曰先行燕禮¶
故射者進退周還必中禮内志正外體直然後持弓矢¶
<pb:KR1d0067_WYG_063-17b>¶
審固持弓矢審固然後可以言中此可以觀徳行矣¶
　此言容體比於禮也射必先比耦耦有上射下射皆¶
　執弓挟矢其行有左右其升降有先後其射皆拾𤼵¶
　其進也當階及階當物及物皆揖退亦如之其取矢¶
　於福也始進揖當楅揖取矢揖既搢挟矢揖退與將¶
　進者又揖其卒射而飲也勝者袒決遂執張弓不勝¶
　者襲説決拾加弛弓升飲相揖如初惟燕先於射故¶
　射者進退周還必中乎禮内志正而無邪外體直而¶
<pb:KR1d0067_WYG_063-18a>¶
　無枉然後其持弓矢也因内正而審外直而固持弓¶
　矢審固然後巧力俱至而可以言中即此可以觀徳¶
　行矣鄭氏注云内正外直習於禮樂有徳行者也正¶
　鵠之名出自此也孔氏疏曰賔射之的謂之正正者¶
　正也欲明射者内志須正也大射之質謂之鵠鵠者¶
　直也欲使射者外體之直¶
其節天子以騶虞為節諸侯以貍首為節卿大夫以采¶
蘋為節士以采蘩為節騶虞者樂官備也貍首者樂㑹¶
<pb:KR1d0067_WYG_063-18b>¶
時也采蘋者樂循法也采蘩者樂不失職也是故天子¶
以備官為節諸侯以時㑹天子為節卿大夫以循法為¶
節士以不失職為節故明乎其節之志以不失其事則¶
功成而徳行立徳行立則無暴亂之禍矣功成則國安¶
故曰射者所以觀盛徳也¶
　此言節比於樂也節者為歌詩一終而𤼵一矢以為¶
　節也周禮射人云騶虞九節貍首七節采蘋采蘩皆¶
　五節節雖多少不同而四節以盡乗矢則同如九節¶
<pb:KR1d0067_WYG_063-19a>¶
　則先歌五節以聼餘四節則𤼵四矢七節則三節以¶
　聼五節則一節以聼也騶廐官虞山澤官騶虞采蘋¶
　采蘩並召南萹名貍首逸鄭氏注下文曾孫侯氏是¶
　也或曰貍首鵲巢也篆文貍似鵲首似巢鵲巢之詩¶
　御之將之成之亦時㑹之道也射不惟容體比乎禮¶
　而節復比於樂其歌詩以為𤼵矢之節節之多少視¶
　乎位之尊卑天子則以騶虞為節諸侯則以貍首為¶
　節卿大夫則以采蘋為節士則以采蘩為節騶虞者¶
<pb:KR1d0067_WYG_063-19b>¶
　言因物之蕃滋而歸功於二官所取乎是樂官備也¶
　貍首者言以物之㣲薄而不廢其㑹聚所取乎是樂¶
　㑹時也采蘋者言大夫妻能奉在家所教之法以佐¶
　先祀所取乎是樂循法也采蘩者言諸侯夫人能敬¶
　於其職以供祭祀所取乎是樂不失職也是故歌之¶
　於射天子即以備官為節諸侯即以時㑹天子為節¶
　卿大夫即以循法為節士即以不失職為節故明乎¶
　其節之志而能知以不失其事而能行則功成於國¶
<pb:KR1d0067_WYG_063-20a>¶
　而徳行立於身徳行既立則無暴亂之禍矣功既成¶
　則國安其為盛徳孰加焉故曰射者所以觀盛徳也¶
是故古者天子以射選諸侯卿大夫士射者男子之事¶
也因而飾之以禮樂也故事之盡禮樂而可数為以立¶
徳行者莫若射故聖王務焉¶
　此言天子所以重射之義也是故古者天子貴徳行¶
　必以射而選諸侯卿大夫士盖射者男子之所有事¶
　因而飾之以禮樂使其必比於是也故事之盡乎禮¶
<pb:KR1d0067_WYG_063-20b>¶
　樂而可数為之以立徳行者莫如射故聖王務此焉¶
　鄭注云選士者先考徳行乃後決之以射孔疏云諸¶
　侯繼世而立卿大夫有功乃升非専以射而選但既¶
　為諸侯卿大夫更以射辨其才藝髙下非謂直以射¶
　選補始用之也¶
是故古者天子之制諸侯嵗獻貢士於天子天子試之¶
於射官其容體比於禮其節比於樂而中多者得與於¶
祭其容體不比於禮其節不比於樂而中少者不得與¶
<pb:KR1d0067_WYG_063-21a>¶
於祭数與於祭而君有慶数不與於祭而君有譲数有¶
慶而益地数有譲而削地故曰射者射為諸侯也是以¶
君臣盡志於射以習禮樂夫君臣習禮樂而以流亡者¶
未之有也¶
　此言天子以射試士而行賞罰於諸侯也射宫即學¶
　宫是故古者天子之制諸侯嵗有所獻必貢士於天¶
　子將祭則合而試之於射宫其容體比於禮其節比¶
　於樂而中多者乃得與於祭若其容體不比於禮其¶
<pb:KR1d0067_WYG_063-21b>¶
　節不比於樂而中少者即不得與於祭士数與於祭¶
　則有進賢之功而君有慶数不與於祭則無知人之¶
　哲而君有譲数有慶而因以益地数有譲則因以削¶
　地故曰射者所以射為諸侯也是以諸侯之君臣必¶
　皆盡志於射以習於禮樂夫君臣能習於禮樂而以¶
　此流亡者未之有也案嵗獻貢士謂於獻之嵗貢士¶
　也鄭氏注曰嵗獻國事之書及計偕物三嵗而貢士¶
　舊説大國三人次國二人小國一人書傳云古者諸¶
<pb:KR1d0067_WYG_063-22a>¶
　侯之於天子也三年一貢士一適謂之好徳再適謂¶
　之賢賢三適謂之有功有功者天子賜以衣服弓矢¶
　再賜以秬鬯三賜以虎賁百人號曰命諸侯一不適¶
　謂之過再不適謂之傲三不適謂之誣一絀以爵再¶
　絀以地三絀而地畢¶
故詩曰曾孫侯氏四正具舉大夫君子凡以庶士小大¶
莫處御於君所以燕以射則燕則譽言君臣相與盡志¶
於射以習禮樂則安則譽也是以天子制之而諸侯務¶
<pb:KR1d0067_WYG_063-22b>¶
焉此天子之所以養諸侯而兵不用諸侯自為正之具¶
也¶
　此申言諸侯君臣習射保國之義也詩舊謂即貍首¶
　萹諸侯推本始封之君故言曾孫四正謂舉正爵以¶
　獻賔獻公獻卿獻大夫凡四也御侍也上燕燕禮也¶
　下燕安也諸侯有燕射之禮故詩曰曾孫侯氏之為¶
　君四獻既舉而後射大夫君子及衆庶之士無論官¶
　之小大皆莫敢安處而侍於君所以為燕以為射於¶
<pb:KR1d0067_WYG_063-23a>¶
　是乎則燕則譽矣盖言君臣相與盡志於射以習禮¶
　樂則安樂而有名譽也是以天子制之而諸侯務焉¶
　此天子所以教養諸侯而兵可不用諸侯皆自為正¶
　之具也案禮樂征伐為治天下之大權而禮樂化於¶
　未然征伐禁於已然是故禮樂之教行而兵革可息¶
　矣此又本末之辨也¶
孔子射於矍相之圃盖觀者如堵墻射至於司馬使子¶
路執弓矢出延射曰賁軍之將亡國之大夫與為人後¶
<pb:KR1d0067_WYG_063-23b>¶
者不入其餘皆入盖去者半入者半又使公罔之裘序¶
㸃揚觶而語公罔之裘揚觶而語曰幼壯孝弟耆耋好¶
禮不從流俗脩身以俟死者不在此位也盖去者半處¶
者半序㸃又揚觶而語曰好學不倦好禮不變旄期稱¶
道不亂者不在此位也盖㢙有存者¶
　此引孔子之射以明觀徳之義也矍相地名如堵墻¶
　觀者之衆也鄉飲酒之禮將旅酬使相者一人為司¶
　正將射則轉司正為司馬賁與僨同亡國亡其君之¶
<pb:KR1d0067_WYG_063-24a>¶
　國也公罔姓裘名之語辭序姓㸃名也㢙與僅同昔¶
　孔子射於矍相之圃盖環而觀者如堵墻既飲而射¶
　至於轉司正為司馬使子路執弓矢出延来觀欲射¶
　者而告之曰如其有賁軍之將亡國之大夫干預而¶
　為人後者不入其餘皆入於是盖去者半入者半射¶
　畢又使公罔之裘序㸃揚觶而語公罔之裘揚觶而¶
　語曰兹有幼壯而能孝弟耆耋而能好禮不苟從乎¶
　流俗脩身以俟死者否宜在此賔位也於是先時之¶
<pb:KR1d0067_WYG_063-24b>¶
　入者盖去者半處者半序㸃又揚觶而語曰兹有好¶
　學而能不倦好禮而能不變年至旄期論道而猶無¶
　所違亂者否宜在此賔位也於是先時之處者其去¶
　亦多盖㢙有存者鄭注云與為人後者與猶竒也後¶
　人者一人而已既有為者而徃竒之是貪財也射畢¶
　又使此二人舉觶者古者於旅也語謂説義理也¶
射之為言者繹也或曰舎也繹者各繹己之志也故心¶
平體正持弓矢審固持弓矢審固則射中矣故曰為人¶
<pb:KR1d0067_WYG_063-25a>¶
父者以為父鵠為人子者以為子鵠為人君者以為君¶
鵠為人臣者以為臣鵠故射者各射己之鵠故天子之¶
大射謂之射侯射侯者射為諸侯也射中則得為諸侯¶
射不中則不得為諸侯¶
　此言射有闗於大倫之義也繹尋繹也舎止也鵠者¶
　侯中之的也周禮司裘注云侯用虎熊豹麋之皮為¶
　飾又方制之為凖的著於侯中謂之鵠鵠鳱鵠小鳥¶
　難中是以中之為雋射之為言者取乎繹也或曰取¶
<pb:KR1d0067_WYG_063-25b>¶
　乎舎也繹者各繹己之志而思其理也故心平體正¶
　而後持弓矢審固持弓矢審固則射中而得所止矣¶
　故曰為人父者即以為父慈之鵠為人子者即以為¶
　子孝之鵠為人君者即以為君仁之鵠為人臣者即¶
　以為臣忠之鵠故射者各射己之鵠而止其道也故¶
　天子有郊廟之祭擇士而大射張侯為鵠名之為射¶
　侯射侯者言射之繫乎諸侯也射中則有慶而得為¶
　諸侯射不中則有譲而將不得為諸侯顧不重與朱¶
<pb:KR1d0067_WYG_063-26a>¶
　子曰射中則得為諸侯不中則不得為諸侯此等語¶
　皆難信書謂庶頑讒說侯以明之然中間若有羿之¶
　能又如何以此分别恐大意略以射審定非専以此¶
　去取也¶
天子將祭必先習射於澤澤者所以擇士也已射於澤¶
而后射於射宫射中者得與於祭不中者不得與於祭¶
不得與於祭者有譲削以地得與於祭者有慶益以地¶
進爵絀地是也¶
<pb:KR1d0067_WYG_063-26b>¶
　此申言射為諸侯之義也天子將祭必先擇侯國所¶
　貢之士習射於澤習於澤者所以擇士之可否也既¶
　射於澤而後復射於射宫射中者得與於祭不中者¶
　不得與於祭不得與於祭者君則有譲而削以地得¶
　與於祭者君則有慶而益以地進爵絀地皆以是也¶
　鄭注澤宫名也孔疏盖於寛閒之處近水澤而為之¶
　非惟祭而擇士餘射亦在其中故書傳論主皮射云¶
　嚮之取也於圃中勇力之取也今之取也於澤宫揖¶
<pb:KR1d0067_WYG_063-27a>¶
　譲之取也是主皮之射亦近於澤也¶
故男子生桑弧篷矢六以射天地四方天地四方者男¶
子之所有事也故必先有志於其所有事然後敢用穀¶
也飯食之謂也¶
　此言男子重射之義也飯食謂乳之也是故男子始¶
　生即設桑弧一篷矢六以射天地四方夫天地四方¶
　者皆男子之所當有事也故必先示之以有志於其¶
　所有事然後敢用穀以食其子也此既射而後卜母¶
<pb:KR1d0067_WYG_063-27b>¶
　以飯食之之謂也案大學始教宵雅肄三亦猶是桑¶
　弧篷矢之意夫始生而示以尚志則異日之先勞後¶
　禄其基於此矣¶
射者仁之道也射求正諸己己正而后𤼵𤼵而不中則¶
不怨勝己者反求諸己而已矣孔子曰君子無所争必¶
也射乎揖譲而升下而飲其争也君子¶
　此言射義之合乎仁也鄭注揖譲而升下為句朱注¶
　揖譲而升為句宜從朱子射者即為仁之道也必先¶
<pb:KR1d0067_WYG_063-28a>¶
　求正諸己己正而后𤼵若𤼵而不中則不怨勝己者¶
　仍反求諸己而已矣孔子嘗曰君子本無所争必也¶
　射乎將射凡三揖譲乃升既射又揖而降乃揖以升¶
　而飲雍容謙遜如此是其争也亦猶是君子所為也¶
　案此引孔子之言以眀不怨勝己之意鄭注云下降¶
　也飲射爵者亦揖譲而升降勝者袒决遂執張弓不¶
　勝者襲説决拾郤左手右加弛弓於其上而升飲君¶
　子耻之是以射則争中孔疏云儀禮大射耦進上射¶
<pb:KR1d0067_WYG_063-28b>¶
　在左並行當階北面揖及階揖升堂揖皆當其物北¶
　面揖及物揖射畢北面揖揖如升射是射時升降揖¶
　譲也飲射爵之時揖如始升射及階勝者先升升堂¶
　少右不勝者進北面坐取豐上之觶立卒觶坐奠於¶
　豐下興揖不勝者先降是飲射爵之時揖譲升降也¶
　經稱揖譲謂飲射爵時揖譲非射時揖譲也¶
孔子曰射者何以射何以聼循聲而𤼵𤼵而不失正鵠¶
者其唯賢者乎若夫不肖之人則彼將安能以中詩云¶
<pb:KR1d0067_WYG_063-29a>¶
　𤼵彼有的以祈爾爵祈求也求中以辭爵也酒者所以¶
　養老也所以養病也求中以辭爵者辭養也¶
　　此引以申比於禮樂而能中之義也聲樂節也畫布¶
　　曰正棲皮曰鵠詩小雅賔之初筵萹孔子曰射者之¶
　　以樂也盖難言之果何以能不失射之容節又何以¶
　　能聼樂之音節苟循聲而𤼵矢𤼵矢而不失正鵠者¶
　　其唯有徳之賢者乃能之乎若夫不肖之人則彼將¶
　　安能以必中詩云𤼵彼有的以祈爾爵祈之為言求¶
<pb:KR1d0067_WYG_063-29b>¶
　　也求中乃以辭爵也酒者所以養老也所以養病也¶
　　若不中而受爵則自當養禮疑於不譲故求中以辭¶
　　爵者辭其養也鄭注云射的必欲中之者以求不飲¶
　　女爵也孔疏云言射中樂節兩相應會何法以為之¶
　　至極難矣¶
　¶
　¶
日講禮記解義卷六十三¶

